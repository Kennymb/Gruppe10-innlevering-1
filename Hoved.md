# **Gruppeinnlevering 1** #

**Group number and student names:**
Group 10

Emma Moland Leiknes, emmaml@uia.no

Kenny Minh Bui, Kennymb@uia.no 

Lenia Barzan, Leniab@uia.no

Lucas Fjeld, lucasf@uia.no 

Sigve Sørensen, sigves@uia.no 

Torbjørn Pedersen, torbjornp@uia.no

Nikolas Brandal, Nikolasb@uia.no

Course Code & Name: IS-118 Programmering og prosjektsamarbeid

Deliverable Title: Innleveringsoppgave 1

Date: 22.september 2025


## **Innhold fortegnelse** ##
Introduksjon

Strategi for rekruttering og sammensetning

Design av "det første møtet"

Rammer for relasjonelle kontrakter

Proaktive mekanismer for konflikthåndtering

Håndtering av tidspress og planleggingsfellen

Avslutning


## **Introduksjon** ##

Å være et team byr på mange utfordringer. Spesielt når prosjektet skal utføres av mennesker med mange forskjellige erfaringer, kunnskaper og interesser. Videre skal prosjektet gjennomføres på kort tid. Akkurat dette er problemstillingen til Erling som skal lage en medborgerportal innen 15 måneder. I denne teksten har det blitt satt sammen en oppstartspakke slik at teamet skal fungere på best mulig måte. Blant annet strategi for rekruttering, utforming av relasjonelle kontrakter, konflikthåndtering, håndtering av tidspress og sikring av god kommunikasjon. I tillegg vil teksten gi forslag til det første møte. Alt dette skal hjelpe Erling til å få et velfungerende team.

## **Strategi for rekrutering og sammensetning** ##

For at Erling skal ha suksess med prosjektet sitt er en god og gjennomtenk plan for rekrutering essensielt. Det er viktig at prosjektlederen sikrer tverrfaglig kompetanse og effektiv samhandling. Får å nå prosjektets mål om å øke innbyggerengasjementet og transparens, bør bemanningsstrategien ha en balansert tilnærming som kan kombinere funksjonelt mangfold med sosial og demografisk kompatibilitet.

Et funksjonelt mangfold vil si at gruppen inkluderer ulike typer roller og fagkompetanse som sammen klarer å dekke hele prosjektets behov. I dette tilfelle anbefales det å ta utgangspunkt i fire overordnede teamroller. Administrasjon, produksjon, entreprenørskap og integrasjon. De administrative rollene fra kommunens plan og kulturavdeling kan bidra med struktur og forvaltning av budsjett og tid. Roller som er produksjonsorienterte, som ansatte fra IT avdelingen sikrer teknisk fremdrift. Entreprenørielle roller som for eksempel UX/UI designerer kan være med på å tilføre brukerfokus og innovasjon. Integrative roller, for eksempel den politiske rådgiveren, hjelper til med å sikre samspill mellom prosjektet og bystyre.

Ved å sette sammen disse rollene vil prosjektets kapasitet til å håndtere kompleksitet øke, og det vil gi bedre kvalitet i både resultat og prosess (Belbin, N/A).
Forskning viser at til at gruppemedlemmer med lik sosial og demografisk bakgrunn kan bidra til raskere etablering av tillitt og psykologisk trygghet i oppstartsfasen (Edmondson, 1999). Det vil si at hvis det ansettes personer med likheter i utdanningsbakgrunn, tidligere arbeidsrelasjoner eller arbeidsstil vil det være med på å holde etableringskostnadene i teamutvikling nede og sikre effektivitet tidlig i prosjektet. Noe som er relevant i et prosjekt med stramme tidsrammer, budsjett og leveringskrav. 

Ved å kombinere sosial likhet og funksjonelt mangfold i oppstartsfasen av prosjektet, tilrettelegges det for en gruppe som kan både samarbeide godt og prestere effektivt. 

## **Design av det første møtet** ##

 Det første møtet er viktig, her blir grunnlaget for arbeidet videre gjennom prosjektet utviklet. Det første møtet kan ta lang tid, så det er viktig med mange pauser.

Møtet bør starte med en velkomst hilsen fra prosjektlederen Erling, og videre hvor han introduserer seg selv til resten av gruppen. Etter prosjektleder blir resten av arbeidsgruppen introdusert til hværandre, her kan de ansatte bli mer kjent med hverandre sine erfaringer og roller.

Nå, og senere gjennom prosjektet kan det være viktig med psuedo-arbeid, dette trenger nødvendigvis ikke være relevant til selve oppgaven, fordi psuedo-arbeid sinn hovedoppgave er å bygge på relasjoner i gruppen, dette kan være små prat som ka folk gjorde i helgen? eller andre ting som ikke er så spesielt relevant for oppgaven, på denne måten blir folk i gruppen tryggere på hverandre (Jacobsen, 2016, s37). I løpet av det første møtet er det viktig å også prate om hvordan, og på hvordan måte gruppen skal kommunisere med hverandre, dette kalles for metakommunikasjon. Her bestemmer gruppen seg for kommunikasjonsverktøy som discord, Zoom, Teams osv... samt metoden og tonen av hva som er akseptabel og ikke akseptabel måte å kommunisere på (Det Norske Akademis Ordbok, u.å.)

 Deretter er det på tide at Erling presenterer prosjektet. Hva problem har kommunen? Hvordan ønsker de løsning på problemet? Hva ønsker de å opnå med denne løsningen, budsjett på 8millioner kroner også tidsrammen deres på 15 månder. Hvilken arbeidsmetodikk gruppen skal følge og måten for kommunikasjon mellom grupper er også viktig å tydliggjøre nå, dette kan være for eksempel Agile Sprint metodikk og arbeid blir kontrollert gjennom Git og GitHub. Dette følger også en LEAN arbeidsmåte, LEAN vil omfatte tidsrom for både handlingsplan, samhandlingsplan, pseudo-arbeid, første møtet og tidsrammen for videre ut prosjektet. (Jacobsen, 2016, s38).

Videre etter at prosjektet har blit presentert, er det viktig for Erling å tydliggjøre hverandre sine roller og ansvar i gruppen, slik at alle er klar over hvem som har ansvar for og gjør hva.

Til slutt bør Erling som prosjektleder holde en oppsummering for hva de har godt gjennom slik at alle er klar over hva som har blit klargjort så langt, eller stille spørsmål. Nå bør Erling også påpeke de neste målene fremover for prosjektet.


## **Rammer for relasjonelle kontrakter**

I de fleste prosjekter fokuser kontrakter ofte på jerntriangelet, altså tid, kostnad og kvalitet, (Bergh, 2017). Disse tre nevnte faktorene er essensielle for å holde et prosjekt gående. Dessverre er ikke jerntriangelet tilstrekkelig alene, for et tverrfaglig prosjekt, slik som Erling skal lede. Et prosjekt avhenger også blant annet av team bygging, hvordan kommunikasjonen fungerer og hvordan tillitt bygges. Det er derfor viktig å lage en relasjonell kontrakt, som kan forklares som en tydelig avtale om forventinger, roller og samarbeidsformer, (Similä, 2010).

I praksis handler dette om hvordan prosjektleder og prosjekteier, og resten av teamet bør sette faste rammer på hvordan de ønsker å jobbe med hverandre. 
En slik kontrakt bør inneholde tydelige rammer for:

Først og fremst bør en kontrakt si noe om rammene for kommunikasjon.  Her skal gruppen utforme en avtale om faste møtepunkter, bruk av digitale samhandling verktøy og ulike rutiner for dele informasjon med hverandre. En slik åpen kommunikasjon reduserer misforståelser, det styrker også effektiviteten og tilliten innad gruppa.

For det andre bør kontrakten inneholde tydelige rammer for roller og ansvar. Teamet er nødt til å lage klare forventninger til hvem som tar beslutninger, hvordan prosjektleder rapporter til prosjekteier, og hvordan brukerrepresentanter inkluderes. Dette er med på å redusere usikkerhet i gruppa og skaper i tillegg trygghet under arbeidsprosessen. 

I tillegg bør kontrakten si noe om konflikthåndtering. Når en jobber i et team er det veldig sannsynlig at gruppa kommer til å møte på uenigheter. Derfor er det viktig at teamet må utforme prosedyrer for å løse uenigheter tidlig, slik at man kan unngå eskalering. 

Videre burde teamet komme i en enighet om å være fleksible. Her skal gruppa komme i en enighet om hvordan en skal håndtere uforutsette forandringer i rammer og krav, samtidig som teamet ivaretar de gitte rammene eller hovedmålet.

Til slutt bør en relasjonell kontrakt omfatte samarbeids normer. Dette innebærer å forplikte seg til verdier som å respektere hverandre, åpenhet og tillitt, som er det mest grunnleggende i et slikt prosjekt.

Ved å ha med disse rammene i kontrakten deres, vil ikke lenger anses som en juridisk kontrakt, men også som en slags sosial forpliktelse. For Erlings prosjekt og andre heterogene team er disse rammene essensielle for å ta med de ulike interessene og faglige perspektivene i betraktning, og for at prosjektet skal lykkes. 


## **Proaktive mekanismer for konflikthåndtering** ##

Prosjektarbeid involverer ofte flere aktører med ulike perspektiver, arbeidsmetoder og prioriteringer. For å redusere risikoen for eskalerende uenigheter i prosjektgruppen foreslås det følgende proaktive tiltak:

Tydelige rolle og ansvarsavklaring.
Ved prosjektets oppstart bør det foretas en tydelig avklaring av roller, ansvarsområder og beslutningsmyndighet. Dette bidrar til å forebygge misforståelser og overlappende forventninger. Prosjektleder, eller en annen person med formell beslutningsmyndighet, fungerer som en betryggende ressurs dersom uenigheter oppstår. Det er avgjørende at denne personen opptrer som en nøytral fasilitator og benytter strukturerte metoder for løsningorientert drøfting, med vekt på prosjektets behov fremfor individuelle posisjoner.

Strukturerte møter og åpen kommunikasjon innad gruppen.
Faste gruppemøter bidrar til å identifisere mulige konfliktområder og legge til rette for tidlig drøfting av løsninger. Jevnlige oppdateringer sikrer at prosjektgruppen arbeider i samme retning og reduserer risikoen for avsporing. Tiltaket forutsetter en kultur for åpen og lavterskel kommunikasjon. I tillegg bør det etableres en felles digital kommunikasjonsplattform hvor medlemmene kan melde inn beskymringer på et tidlig stadium. Innspillene fra denne plattformen kan brukes som grunnlag for diskusjon i de faste møtene.

Tydelig eskaleringsprosedyrer.
Dersom uenigheter ikke kan løses internt innen rimelig tid, bør det foreligge en definert eskaleringsprosedyre. I dette prosjektet innebærer det at uløste saker kan løftes til den politiske rådgiveren, som fungerer som et bindeledd mellom prosjektgruppen og bystyret. Rådgiveren bør ha en åpen dialog sammen med bystyret, og bystyrets forslag, behov og krav bør være et godt grunnlag for å løse uenigheter.

Gjennom implementering av disse mekanismene kan prosjektgruppen identifisere, drøfte og avgjøre uenigheter på en tidlig og konstruktiv måte, og dermed redusere risikoen for eskalerende konflikter.

## **Håndtering av tidspress og planleggingsfellen** ##

En vanlig utfordring i prosjekter med tydelige tidsfrister er at prosjektleder og teamet raskt føler på handlingspress. I slike situasjoner er det lett å gå i den såkalte planleggingsfellen: man forsøker å detaljplanlegge hele prosjektet fra start, selv om det fortsatt er stor usikkerhet om behov, løsninger og samarbeidsformer. Resultatet kan bli at man låser seg til planer som skaper unødvendig stress og merarbeid senere i prosessen. For å unngå denne fellen bør Erling legge opp til en trinnvis og fleksibel planlegging. Det innebærer å starte med en hoved milepælsplan som dekker hele 15-månedersperioden, men kun detaljplanlegge de første fire til seks ukene. Etter hvert som prosjektet skrider frem, rulles planleggingen videre basert på erfaringene som er gjort og ny innsikt fra brukere og interessenter. På den måten kombineres retning og forutsigbarhet med fleksibilitet og læring.
Et annet lurt grep er å bruke den tidlige fasen til utforsking og behovskartlegging, for eksempel gjennom workshops med innbyggere eller testing av enkle prototyper. Dette gir bedre beslutningsgrunnlag før man binder opp ressurser i en endelig løsning. Dersom man får en enkel, funksjonell løsning på plass tidlig, kan denne gradvis bygges ut, og prosjektet får synlige resultater underveis.

Tidspress er en gjennomgående faktor i prosjektarbeid, særlig i oppstartsfasen, og kan ha både konstruktive og utfordrende konsekvenser. På den ene siden kan stramme tidsrammer bidra til fremdrift, øke effektiviteten og styrke gruppens fokus. Tidligere leveranser som en prototype eller en grunnleggende demonstrasjon, kan gi nyttig tilbakemelding og samtidig motivere teamet. På den andre siden kan tidspress medføre stress, redusert kvalitet og mindre refleksjon rundt arbeidet. For å utnytte tidspresset på en hensiktsmessig måte bør prosjektgruppen etablere klare delmål, og som tidligere påpekt så kan faste gruppemøter hjelpe både problemløsninger og refleksjon. En Kontinuerlig prosess med justering og forbedring kan bidra til å opprettholde en balansert fremdrift, samtidig som kvaliteten ivaretas.

Til slutt er det avgjørende å sikre fleksibilitet også i dialogen med bystyret og kommunens ledelse. I stedet for å presentere detaljerte, statiske planer, bør Erling vektlegge rammer, milepæler og usikkerhetsfaktorer. På den måten skapes forståelse for at justeringer underveis ikke er et tegn på dårlig planlegging, men en forutsetning for å lykkes i innovative prosjekter.

Kort sagt handler det om å bruke planlegging som et levende verktøy: tydelig retning, små tidlige leveranser og fleksibilitet underveis. Dette gjør det mulig å balansere tidspresset med behovet for læring, og reduserer risikoen for å havne i planleggingsfellen.


## **Sikring av god kommunikasjon**

God kommunikasjon er en grunnleggende forutsetning for at en prosjektgruppe skal fungere godt. Dette blir særlig viktig når gruppen består av personer med ulik fagbakgrunn, slik tilfellet ofte er i tverrfaglige prosjekter. For å lykkes må prosjektlederen etablere tydelige kanaler for kommunikasjon, slik at budskapet kan formidles effektivt fra avsender til mottaker (Gjøsund, Huseby, s.64). For eksempel bruk av aktiv meta kommunikasjon, som vil gi et bedre utgangpunkt til god kommuikasjon. Denne prosessen kan foregå både muntlig og skriftlig, men valg av kanal vil i stor grad påvirke hvordan budskapet forstås og brukes i prosjektet. 

I Erling sitt prosjekt består utfordringen i at fagpersoner fra IT, sikkerhet og forvaltning skal samarbeide om tekniske løsninger, samtidig som brukerrepresentanter og en politisk rådgiver bringer inn andre perspektiver. Denne forskjellen øker risikoen for misforståelser dersom kommunikasjonen ikke struktureres på en tydelig måte. Prosjektleder bør derfor utarbeide en kommunikasjonsplan som definerer hvilke verktøy og kanaler som brukes til ulike formål. For eksempel, møter ansikt til ansikt eller via videokonferanse egner seg best til komplekse drøftinger og relasjonsbygging, mens e-post og digitale samarbeidsplattformer er mer hensiktsmessig for formelle beslutninger og sporbar dokumentasjon. For å sikre felles forståelse bør hvert møte følges opp med skriftlige oppsummeringer som klargjør beslutninger og ansvarsfordeling. 

Et annet sentralt element er toveis kommunikasjon. Det er ikke tilstrekkelig å formidle et budskap, det må også bekreftes at mottakeren har forstått innholdet slik det var ment. Prosjektleder bør derfor oppmuntre til spørsmål, etterspørre tilbakemeldinger og la deltakerne selv oppsummere egne oppgaver ved slutten av møter. Dette bidrar til å avdekke uklarheter på et tidlig stadium og styrker både læring og eierskap i gruppen. 

Videre er håndtering av støy like viktig. Det er to forskjellige typer støy, ytre og indre. Ytre støy kan være parallelle diskusjoner, bråk eller uklart budskap (Gjøsund, Huseby, s.71). Disse eksemplene kan reduseres gjennom tydelige møteagendaer og strukturert fasilitering. Indre støy, som forutinntatte holdninger eller ulik fagforståelse, krever at prosjektleder tilpasser språkbruk, forklarer sentrale begreper og bygger en inkluderende kommunikasjonskultur. 

Kommunikasjon henger også tett sammen med andre aspekter ved prosjektstyring. Den fungerer som et gjennomgående virkemiddel for konflikthåndtering, fleksibel planlegging og relasjonsbygging. Klare rutiner for informasjonsflyt bidrar til å tydeliggjøre roller, forebygge eskalering av uenigheter og sikre forståelse både internt og eksternt. På denne måten kan prosjektgruppen utvikle en felles forståelse og et kollektivt eierskap til prosjektets mål. 

## **Konklusjon** ##
For å oppsummere, er prosjektets resultat avhengig av et godt samarbeid baster på tydelig rammer og roller. Prosjektet må ha en god rekrutteringsstrategi for å sikre tverrfaglig kompetanse og for å forbedre kapasiteten til å håndtere komplekse utfordringer. Tverrfaglighet skal forbedre tilnærming til problemstillingen. Det første møte er viktig for gi best mulig grunnlag for videre samarbeid. Videre gir en relasjonell kontrakt tydeligere forventinger og regler for samhandling mellom mennesker i prosjektet. I tillegg gir teksten verktøy for konflikthåndtering slik at konflikter ikke eskaleres. Deretter er det viktig å bruke planlegging som et verktøy for å balansere tidspresset og unngå planleggingsfellen. Til slutt, understrekes god kommunikasjon og forstå hvordan kommunikasjon kan hindre og forbedre utvikling av et prosjekt. Alt dette er viktig for at prosjektet skal lykkes.

## **Kilder:** 

Edmondson, A. C. (1999). Psychological safety and learning behavior in work teams. Administrative Science Quarterly, 44(2), 350-383. https://web.mit.edu/curhan/www/docs/Articles/15341_Readings/Group_Performance/Edmondson%20Psychological%20safety.pdf 

Belbin. (n/a). The Nine Belbin Team Roles. Belbin. https://www.belbin.com/about/belbin-team-roles Hentet fra nettsiden 23.09.2025

Similä, J. O. (2010). Kontraktsledelse: Relasjonen mellom virksomhetsledelse og kontraktshåndtering, belyst via fire norske virksomheter [Doktorgradsavhandling, Copenhagen Business School]. CBS Open Archive. https://hdl.handle.net/10419/208744 

Bergh, T. H. (2017). En investeringsprosess sin påvirkning på beslutningstakning i kommunal sektor (SNF-rapport nr. R08/17). Samfunns- og næringslivsforskning AS. Hentet fra https://openaccess.nhh.no/nhh-xmlui/bitstream/handle/11250/2573040/R08_17.pdf?sequence=1&isAllowed=y

Gjøsund, P. & Huseby, R. (2015). To eller flere: Basiskunnskaper i gruppepsykologi (4.utg.). Cappelen Damm Akademisk

Jacobsen, I, D.(2016) Engangsorganisasjonen Organisering og ledelse av prosjekter (1.utg) Fagbokforlaget

Det Norske Akademis ordbok. (u.å.). Metakommunikasjon. NAOB. https://naob.no/ordbok/metakommunikasjon